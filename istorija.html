<html><head><title>Istorija</title>
    <meta charset="utf-8">
    <meta name="viewport" content="width=device-width, initial-scale=1">
    <script type="text/javascript" src="http://cdnjs.cloudflare.com/ajax/libs/jquery/2.0.3/jquery.min.js"></script>
    <script type="text/javascript" src="http://netdna.bootstrapcdn.com/bootstrap/3.3.4/js/bootstrap.min.js"></script>
    <link href="http://cdnjs.cloudflare.com/ajax/libs/font-awesome/4.3.0/css/font-awesome.min.css" rel="stylesheet" type="text/css">
    <link href="istorija.css" rel="stylesheet" type="text/css">
  </head><body>
    <div class="navbar navbar-default navbar-fixed-top">
      <div class="container">
        <div class="navbar-header">
          <button type="button" class="navbar-toggle" data-toggle="collapse" data-target="#navbar-ex-collapse">
            <span class="sr-only">Toggle navigation</span>
            <span class="icon-bar"></span>
            <span class="icon-bar"></span>
            <span class="icon-bar"></span>
          </button>
          <a class="navbar-brand" href="index.html"><img height="20" alt="Brand" src="http://rs1282.pbsrc.com/albums/a525/paintingrainbowskies/manutd.gif~c200" class="center-block img-rounded"></a>
        </div>
        <div class="collapse navbar-collapse" id="navbar-ex-collapse">
          <ul class="nav navbar-nav navbar-right">
            <li>
              <a href="index.html">Početna</a>
            </li>
            <li class="active">
              <a href="istorija.html">Istorija</a>
            </li>
            <li>
              <a href="galerija.html">Galerija</a>
            </li>
            <li>
              <a href="kontakt.html">Kontakt</a>
            </li>
          </ul>
        </div>
      </div>
    </div>
    <p>
      <br>
      <br>
    </p>
    <div class="section">
      <div class="container">
        <div class="row">
          <div class="col-md-6">
            <img src="http://i1101.photobucket.com/albums/g429/1arko23/WEBSITE/MANCHESTER%20UNITED/all-logos.jpg" class="center-block img-responsive">
          </div>
          <div class="col-md-6">
            <h1>Istorija</h1>
            <p>Fudbalski klub Mančester junajted je fudbalski klub iz Mančestera u Engleskoj.
              Kao domaćin svoje utakmice igra na stadionu Old Traford, koji ima kapacitet
              od 76.212 sedećih mesta. Mančester junajted je najtrofejni klub u Engleskoj,
              od kako se igra Premijer liga. Titulu šampiona Engleske je osvajao 20 puta,
              FA Kup 11 puta, liga kup 4 puta, engleski superkup 20 puta, Ligu šampiona
              3 puta, a po jednom kup pobednika kupova, evropski superkup, interkontinentalni
              kup i svetsko klupsko prvenstvo.</p>
            <h3>Počeci (1878—1945)</h3>
            <p>Klub je osnovan 1878. godine pod imenom Fudbalski klub Njuton hit LJR.
              Osnovali su ga radnici železnice u Njuton heltu. Boje dreseva su bile zelena
              i zlatna. Tokom prvih 15 godina postojanja, klub je svoje utakmice kao
              domaćin igrao na Nort roud stadionu, pre nego što se 1893. preselio na
              Benk strit stadion. Tokom 1892. klub je dobio poziv da se takmiči u Prvoj
              ligi, tada najvišem rangu takmičenja. Tada su prekinute sve veze sa železnicom
              i klub je počeo da funkcioniše kao samostalna kompanija. Njuton helt se
              1902. godine nalazio na ivici bankrota sa dugovima koji su bili preko 2
              500 funti. Neposredno pred samo gašenje, koje je pretilo klubu, na njegovo
              čelo dolazi Džon Henri Dejvis, generalni direktor Mančesterske pivare.
              Prema klupskoj legendi Dejvis je pokušavao da ubedi tadašnjeg kapitena
              Njuton helta, Herija Steforda da mu proda svog višestruko nagrađivanog
              Bernardinca. To mu nije pošlo za rukom ali je umesto toga, Steford ubedio
              njega da investira u klub i postane njegov predsednik. Na jednom od prvih
              sastanaka upravnog odbora, mladi italijanski imigrant Luis Roka je predložio
              da klub nazovu Mančester junajted. Ostalim članovima uprave se ime svidelo
              i tako je klub pod tim imenom zvanično počeo da postoji 24. aprila 1902.
              Dejvis je takođe doneo odluku o promeni klupskih boja u crvenu i belu.Klub
              je u svojoj istoriji imao puno uspešnih era i trenera,ali najbitnja era
              je era Ser Aleks Fergusona.</p>
          </div>
        </div>
      </div>
    </div>
    <div class="section">
      <div class="container">
        <div class="row">
          <div class="col-md-6">
            <img src="https://upload.wikimedia.org/wikipedia/commons/1/14/Alex_Ferguson.jpg" class="center-block img-responsive img-rounded">
          </div>
          <div class="col-md-6">
            <h3>Fergusonova era (1986—2013)</h3>
            <p>Aleks Ferguson i njegov pomoćnik Arči Noks su prešli iz Aberdina u Junajted
              istog dana kada je Etkinson smenjen. Preuzeli su klub dok se nalazio u
              opasnoj zoni i uspeli da ga dovedu do 11. mesta na kraju te sezone. U sezoni
              1987/88. su zauzeli drugo mesto ali su već naredne sezone ponovo bili 11.
              Pred finale FA Kupa 1990. Fergusonu je pretio otkaz ali mu je pobeda nad
              Kristal palasom u revanšu (3:3 u prvoj utakmici) sačuvala posao. Naredne
              sezone je Mančester junajted osvojio svoj prvi trofej u Kupu pobednika
              kupova a potom i UEFA superkup pobedom nad osvajačem Kupa šampiona Crvenom
              zvezdom (1:0) na Old Trafordu. Do drugog uzastopnog finala u Liga kupu
              su stigli 1992. i tada su bili bolji od Notingem foresta za razliku od
              prethodnog u kojem su poraženi od Šefild vensdija. Svoju prvu titulu u
              prvenstvu nakon 1967. su osvojili 1993, a već naredne su je odbranili,
              što im je pošlo za rukom prvi put od 1957. Odbranom titule prvaka i osvajanjem
              FA Kupa uspeli po prvi put u svojoj istoriji da osvoje duplu krunu. U sezoni
              1998/99. Mančester junajted je postao prvi klub koji je uspeo da osvoji
              Premijer ligu, FA Kup i Ligu šampiona u jednoj sezoni, takozvanu Triplu
              krunu. U finalu Lige šampiona su gubili 1:0 od Bajern Minhena ali su nakon
              golova Tedija Šeringama i Ole Gunar Solšera u nadoknadi vremena, uspeli
              da naprave najveći preokret u istoriji fudbala. Nakon toga su osvojili
              Interkontinetalni kup pobedom nad Palmeirasom (1:0) u Tokiju. Ferguson
              je nakon toga dobio titulu Sera zbog doprinosa razvoju fudbala. Mančester
              junajted je osvojio prvenstvo u sezoni 1999/00. i 2000/01. Sezonu 2001/02.
              su završili na trećem mestu, da bi već naredne sezone povratili titulu.
              Fa Kup su osvojili u sezoni 2003/04. pobedom nad Milvolom (3:0) na Milenijuskom
              stadionu u Kardifu. Junajted je u sezoni 2005/06. takmičenje u Ligi šampiona
              završio u grupnoj fazi, prvi put posle više od deset godina. U prvenstvu
              su bili drugi a osvojili su i Liga kup pobedom nad Viganom. Titulu su povratili
              u sezoni 2006/07. a u sezoni 2007/08. su uspeli da je odbrane. Te sezone
              su osvojili duplu krunu, jer su pored prvenstva osvojili i Ligu šamiona
              pobedom nad Čelsijem od 6:5 nakon penala, na Stadionu Lužniki u Moskvi.
              Rajan Gigs je u ovoj utakmici zabeležio 759 nastup u dresu Mančester junajteda,
              čime je oborio rekord po broju nastupa koji je do tada držao Bobi Čarlton.
              Decembra 2008. su osvojili Svetsko klupsko prvenstvo, a zatim su do kraja
              sezone osvojili i Liga kup i prvenstvo, po treći put uzastopno. Tog leta
              je Kristijano Ronaldo prodat Real Madridu za rekordnih 80 miliona funti.
              Pobedom nad Aston Vilom (2:1) u finalu Liga kupa 2010. po prvi put su odbranili
              titulu u takmičenju koje se igra po kup sistemu. Nakon što su u sezoni
              2009/10. bili drugi iza Čelsija, sledeće sezone su osvojili svoju 19. titulu
              prvaka Engleske, čime su postali najtrofejnija ekipa u ovom takmičenju.
              Naredne sezone su bili drugi iza Mančester sitija, a u sezoni 2012/13.
              su osvojili svoju 20. titulu prvaka.Ferguson je 8. maja 2013. objavio da
              se povlači sa mesta menadžera, ali je ostao u klubu na funkciji direktora
              i ambasadora.</p>
          </div>
        </div>
      </div>
    </div>
    <footer class="section section-primary">
      <div class="container">
        <div class="row">
          <div class="col-sm-6">
            <p>
              <i class="fa fa-2x fa-fw fa-home"></i>Sir Matt Busby Way,Manchester M16 0RA,Velika Britanija</p>
            <p>
              <i class="fa fa-2x fa-fw fa-phone"></i>+44 161 868 8000</p>
          </div>
          <div class="col-sm-6">
            <p class="text-info text-right">
              <br>
              <br>
            </p>
            <div class="row">
              <div class="col-md-12 hidden-lg hidden-md hidden-sm text-left">
                <a href="#"><i class="fa fa-3x fa-fw fa-twitter text-inverse"></i></a>
                <a href="#"><i class="fa fa-3x fa-fw fa-facebook text-inverse"></i></a>
              </div>
            </div>
            <div class="row">
              <div class="col-md-12 hidden-xs text-right">
                <a href="https://twitter.com/manutd"><i class="fa fa-3x fa-fw fa-twitter text-inverse"></i></a>
                <a href="https://www.facebook.com/manchesterunited"><i class="fa fa-3x fa-fw fa-facebook text-inverse"></i></a>
              </div>
            </div>
            
          </div>
        </div>
      </div>
    </footer>
  

</body></html>